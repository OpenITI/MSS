######OpenITI#

#META# 000.SortField	:: NODATA
#META# 000.BookURI	:: NODATA
#META# 010.AuthorAKA	:: NODATA
#META# 010.AuthorNAME	:: رشید الدین فضل الله الهمذانی
#META# 011.AuthorBORN	:: NODATA
#META# 011.AuthorDIED	:: NODATA
#META# 019.AuthorDIED	:: NODATA
#META# 020.BookTITLE	:: جامع التواریخ
#META# 020.BookTITLESUB	:: NODATA
#META# 021.BookSUBJ	:: تاريخ
#META# 022.BookVOLS	:: 1
#META# 025.BookLANG	:: per
#META# 029.BookTITLEalt	:: NODATA
#META# 030.LibURI	:: NODATA
#META# 030.LibURIextra	:: NODATA
#META# 031.LibREADONLINE	:: NODATA
#META# 031.LibURL	:: NODATA
#META# 031.LibURLFILE	:: NODATA
#META# 031.LibURLextra	:: NODATA
#META# 040.EdALL	:: NODATA
#META# 040.EdEDITOR	:: NODATA
#META# 041.EdNUMBER	:: NODATA
#META# 041.EdNumber	:: NODATA
#META# 043.EdPUBLISHER	:: NODATA
#META# 044.EdPLACE	:: NODATA
#META# 045.EdYEAR	:: NODATA
#META# 049.EdISBN	:: NODATA
#META# 049.EdPAGES	:: NODATA
#META# 049.EdPHYSICAL	:: NODATA
#META# 049.EdVOLUME	:: NODATA
#META# 090.RecMISC	:: NODATA
#META# 999.MiscINFO	:: NODATA

#META#Header#End#


### | سلغریان فارس و صادرات بصروف احوال ایشان از مبدأء دولت تا انتها مملکت و انساب ایشان و عدد ایشان یازده نفر بوده است و مدة ملک ایشان صد سی یکسال.
~~از ناقلان آثار و راویان اخبار منقول و مروی است که از انقلاب روزگار و تصاریف چرخ دوار امرا تراکمه از کنار آب آمویه با پنجاه‌هزار سوار بسبب تهتک و سوء تدبیر و زندگانی
~~از شاه ملک برگشتند و هر امیری و سروری با حشم خود متوجه طرفی شدند. از جمله امرا یکی سلوور دمقاق که بسلور دنکل معروف بود نوکر قنق قرغوت. بهنگام انهزام
~~شاه ملک تمامت امرا بمرو جمع آمدند. سلور دمقاق با حشم خود قرب ده‌هزار بخراسان آمد و سالها بجانب قهستان و طبس و اصفهان تاختن میکرد. بعد از یکچند سلجوقیان
~~بر ممالک ایران مستولی شدند. این سلوور بایشان پیوست و بحجابت ایشان موسوم گشت. در اثنا آن فرزندان او بجانب فارس رفتند و میان فارس و خوزستان و لرستان
~~بکوه‌گیلویه که ولایتی بزرگ است و بدریا هند متصل مقام ساخت. اما امیر مودود بر عادت سلجوقیانرا خدمت میکرد و پسران را بنوبت بگریک میفرستاد و
~~آنچه فارسیان سلغر میگویند مراد این سلوور مذکورست. و مملکت فارس در سوالف ایام و سوابق اعوام در تصرف آل‌بویه بود. در شهور سنه ثمان و خمسین
~~و اربعمائه سلطان آلپ ارسلان محمد بن چغریبگ بن میکائیل بن سلجوق قینقی با لشکری گران بپارس آمد و بستد و بنیابت خود بفضلویه شبانکاره داد و خود لوا سلطنت
~~مرفوع گردانید و عنان با مقر سریر دولت رجوع و تا سنه ثلث و اربعین و خمسمائه که سلغریان خروج کردند پادشاهی ممالک فارس بر ایشان مقرر بود و مابین آخر
~~ایام دیالمه تا اول روزگار سلغریان هشتاد و پنج سال ملک فرس در قبضه تملک سلاطین سلجوق که منجوق کامکاری از عیوق بگذرانیدند. درین مدت هفت کس از ms01
~~نیابت ایشان حاکم فارس شدند. اول فضلون شبانکاره که سلطان آلپ‌ارسلان چون مستخلص کرد بر سبیل ضمان برو مقرر داشت و او را چون ضامن
~~اجل متقاضی شد. رکنالدوله خمارتگین که از انشاء دولت سلجوق نهالی بود بر کنار جویبار تربیت ترشیح یافته چون از هبوب صرصر قهر بیخ وجود او مقلوع شد اتابک
~~جلالالدین چاولی سقاویه نشو و نما یافت کی قمع شبانکاره بر دست او تیسیر پذیرفت. بعد ازو اتابک قراجه که مدرسه در شهر شیراز بنا کرد و بر در همدان کشته
~~شد. بعد ازو اتابک منگوپارس که در جوار مزار ام‌کلثوم مدرسه ساخت و مرقد او آنجاست و ابونصر بانی مدرسه لالا بایام وی بود. بعد ازو اتابک بوزاپه
~~پادشاهی عادل منصف بود و بصدق و اخلاص متصف با شهزادگان بشیراز آمد و بدر اصفهان بر دست ملکشاه کشته شد و روز عمر و دولت او گذشته. چنین بود بر وی
~~قضای نوشته. زنش زاهده خاتون در شیراز مدرسه انشا کرد و آنچه از اعضا او یافت بآنجایگاه نقل کرد. بعد ازو ملکشاه که از نژاد سلاطین سلجوق بود
~~چون بوزاپه کشته شد یکسال رأیت دولت در پارس برافراشت. چون مدت سلطنت سلجوقیان سپری شد و معشوقه بیوفاء از ایشان انتزاع نمودند بعضی افواج تراکمه
~~چون امواج بحر زاخر از نواحی قپچاق منحدر شدند. یعقوب بن ارسلان الافشری با قومی انبوه قصبهٔ‌ خوزستان را اختیار کردند و سنقور بن مودود السلغری
~~در عرصه کوه‌گیلویه بر مقتضا اشارت خیام اقامت برافراشت و در شهور سنهٔ‌ ثلث و اربعین و خمسمائه بر ملکشاه خروج کرد و کوکب طالعش بذروه شرف عروج.
~~صفوف محاربت آراستن همان بود و انهزام لشکر ملکشاهی همان. سنقور را مملکت شیراز مصفی شد و افسر سلطنت بر سر نهاد و بنظام ملکداری و تمشیت مهام شهریاری
~~قیام نمود و رسوم عدل و انصاف تازه کرد. یعقوب بن ارسلان که معروف بود ms02 باتابک شومله از خوزستان بارها لشکر کشید و با اتابک سنقور محاربت و مضاربت نمود.
~~عاقبت منهزم شد. سنقور ولایت مابین از سلجوقیان بازگرفت و در صفر سنهٔ‌ اربع و اربعین و خمسمائه سلطان محمود سلجوقی را معروف بسلطان رویدشتی بگرفت و به بنوبند
~~بدژ سپید در بند کرد. و امروز از رسوم او رباطی و مسجدی موسوم بنام او معمورست با موقوفات تمام و طلبهٔ‌ علوم باقتناء فضایل و اکتساب کمالات نفسانی مشغول. مدت
~~سیزده سال مالک ملک مجازی و سالک مسلک نصفت و رأفت بود. در سنهٔ‌ سبع و خمسین و خمسمائه در مرغزار بیضا خاتم مملکت از انگشت او بیرون کردند و در انگشت اولاد
~~او کرد. چون او درگذشت وزیرش تاجالدین شیرازی بود که وزارت سلطان محمد کرده بود که در شیراز رباطی و مدرسه ساخته است. و بعد از او چون پسرش اتابک طغرل
~~طفل بود برادرش اتابک مظفرالدین زنگی بن مودود قایم‌مقام گشت و او را پنج پسر بودند: تکله زیدان ارقم سعد ملکشاه. آیین داد و دهش پیش
~~گرفت و رسم جور در عهد او سر خویش. با لشکری جرار قصد شومله کرد و او را بگرفت و بکشت و از خوزستان مال بستد و از کرمان هم مال بستد. آلپ‌ارسلان که از اقارب
~~ایشان بود در ملک طمع کرد. هر دو حرب کردند. زنگی ظفر یافت خصم را هلاک کرد. و رباط شیخ کبیر عفیف ابوعبدالله خفیف قدس الله روحه عمارتی مختصر بود. آن را عمارت
~~کرد و بران وقفها و اتابک ابوبکر آنرا از نو بنیاد نهاد و عمارتی رفیع و اضافتی تمام کرد و چیزی بر آن اوقاف افزود و چهارده سال عرصه مملکت را بنور عدل و احسان
~~ریان و سیراب داشت و در سنهٔ‌ احدی و سبعین و خمسمائه در دژ اشکنوان وفات یافت.
# دریغ سلطنت و ملک  تاج و تخت و نگین%~%که بازماند بناکام ms03 از طغان و تگین
# گرفته روی زمین تیغشان مدتها%~%ولی چسود پس از مرگ رفته زیر زمین
# بعد ازو اتابک مظفرالدین تکله بن زنگی وارث تاج و تخت پدر گشت و در
~~حفظ ممالک و ضبط مصالح بر شیوه ستوده آبا کرام استمرار نمود. در اوایل عهد دولت او اتابک پهلوان انتهاز فرصتی کرد تختگاه شیراز را خالی یافت. لشکر آورد و قتل و غارت
~~کرد و در سنهٔ‌ خمس و سبعین و خمسمائه آنگاه اتابک تکله جراحات آن حادثه را بمرهم شفقت و معدلت مندمل گردانید. چون از ایام جهانداری و جهانبانی او بیست سال
PageV01P339B
~~بگذشت در تاریخ سنهٔ‌ احدی و تسعین و خمسمائه متقاضی هادم اللذات مایه عمر عزیزش استرداد نمود بموضع بیدک پسا. امینالدین کازرونی که حاتم وقت بود وزیر
~~او بود در جنب جامع عتیق مدرسه ساخت. شش بار با ملوک عراق مصاف داد. بعد ازو اتابک قطبالدین طغرل بن سنقور که پادشاهی هنرمند هنرپرور بود بجای
~~او بنشست. زیادت تأییدی نداشت. دو سه نوبت از عراق از پیش اتابک پهلوان لشکر آورد و بر تکله بدفعات خروج کرد و هر نوبت دو سه ماه حکومت. عاقبت تکله
~~طغرل را بزد و او را بگرفت و در دژ اشکنوان میل کشید و عاقبت چشم‌هاش برون کرد تا بدشمن‌کامی درگذشت و ایام طومار عمرش برنوشت. مدت دولت او یکسال بود.
~~بعد ازو نوبت دولت سلغری به اتابک مظفرالدین سعد بن زنگی رسید. تکله را بازآورد و در پهلو سنقور دفن کرد. بشجاعت و سخاوت مردانه و یگانه بود. وزرا
~~او رکنالدین صلاح کرمانی بود اولا و عمیدالدین اسعد ابونصر اسدی آخرا. خوزستان و کرمان بگرفت و برادرزاده خود محمد بن زیدان سپرد. او عنقریب عاصی شد
~~و با عم طغیان نمود. رضیالدین زوزنی او را فریب داد و کرمان را از تصرف او انتزاع نمود. و اتابک سعد همواره ساز هوا و نواء عراق زدی ms04 بتخصیص اصفهان و همدان که از مشاهیر
~~بلدان خطه عراقاند و سلسال میاه و لطافت هوای دلگشای ایشان غیرت نسیم و تسنیم خاک ایشان را نزهت و نزاهت شامل و فواکه ایشانرا فرط فکاهت حاصل.
~~حصیات زندرود بر جواهر بهشت سبق برده
# از دیدن زندرود جان افزاید%~%کز دیده خود آب زندرودست روان
# اتابک براء تطواف این اطراف در اکثر اوقات
~~شیراز از حافظ و حامی خالی میگذاشت و توقع استخلاص دیگر بلاد میداشت. بدین واسطه در شهور سنهٔ‌ ستمائه اتابک اوزبک بن پهلوان با کلجه قاصد شیراز شد و غارت
~~شعوا و ??? شنعا فرمود. اتابک با چنین قصدها که میپیوستند و وهنها کی از غیبت او بمملکت راه مییافت هنوز بر یکران قمر رفتار هوس جهان‌نوردی میداشت و
~~اگرچه چون کوه بود چون محور چرخ گرد عالم گشتن آرزو میکرد. و در سنهٔ‌ اثنتین و ستمائه سلطان غیاثالدین با لشکری چون مور و مار بشیراز انحدار نمودند و اهالی
~~را بانواع شکنجه و عقوبات مصادرات الیم و مطالبات عنیف کردند. هرچه یافتند برداشتند و از استقصا در نبش و فتش هیچ باقی نگذاشتند. شیراز عالیها سافلها
~~ماند و غیاثالدین لشکر را از قتل منع فرمود. مگر قتل کی نکردند بعد از تقدیم بیباکیها اتابک با لشکری عازم خوزستان شد و بگرفت. در سنه اربع عشره و ستمائه بعراق
~~رفت با مقدار هزار سوار مردان کار و کارزار و در خیل بزرگ بیمبالاتی با لشکر سلطان محمد بن تکش خوارزمشاه مصاف داد. ناگاه اسبش خطا کرد لکل
~~جواد کبوة اسیر و دستگیر آمد. او را پیش سلطان آوردند از داعیه اقدام و اقتحام سؤال فرمود. گفت نمیدانستم که لشکر سلطان عالم است، مطاردت را
~~سبب همین بود. حسن طلعت و دلاوری و هیبت او سلطان را مانع قتل شد. باحتباس او اشارت کرد و اسباب او را از خرگاه و بارگاه و اوانی مجلس بزم و فراشخانه
~~و مطبخ ms05 و انزال ملوکانه مرتب داشتند چنانچه از حضرت چنان سلطانی جهاندار در حق چنین مهمانی با فر و مقدار لایق و رایق مینمود و او را بمجلس معاقرت احضار فرمود.
~~از صادرات حرکات و سکنات او در اثناء مجلس بزم چون آداب مواقف میدان رزم آثار زیرکی و فرزانگی و مردانگی ادراک میکرد. پس ملک زوزن وسیط شد
~~و بران مقرر کرد که ملکه خاتون دختر اتابک سعد که دره صدف شجاعت و مناعت بود در سلسله سمط زوجیت سلطان منعقد گرداند و هر سال ثلثی از محصولات
~~ممالک فارس با قلاع اصطخر و اشکنوان که مدار رأس جدی و سرطان بر مسامته آن دوران داشت دیوان سلطانرا مقرر و مفروز دارد و پسر خود زنگی را برسم نوا در
~~حضرت بگذارد. بدین شرایط اجازت انصراف یافت. سلطان او را خلعت داد و مرایر مظاهرت و اواصر مصاهرت متبرم گشت و قواعد استیحاش و مباینت و مغایرت
~~منخرم. چون پسرش اتابک ابوبکر صورت مصالحه و تزویج ملکه و ترویج محصولات ارتفاعات حصه موضوع و التزامات پدر معلوم کرد برخروشید و رای پدر
~~بر خطل و خطا محمول دانست. با چند خواص مواضعه کرد. اتابک سعد در محرم سنهٔ‌ خمس عشره با صحبت خوارزمیان با شیراز رسید و در حال استقبال تیغ در روی
~~پدر کشید و حجاب حرمت ابوت با آداب بنوت بل فتوت و مروت از میان برداشت و مغافصة پدر را زخمی زد. ضخامت خفتان و لباس مانع زخم شد. اتابک سعد
~~بفرمود تا او را بگرفتند و باعتقال او در قلعه اصطخر اشارت راند و ملکه را با ملتزمات دیگر در ارسال بوفا رسانید. و از مشاهیر آثار و خیرات ??? او در نفس
~~شیراز مسجد جامع جدید را چون عرصه مکرمت خود وسیع و بر مثال همت مقبلان عالی ارکان بنا فرمود و اسواق مربعه اتابکی مشتمل بر دکاکین مصفف و بیوت مطبق
~~متلاصق و متصاقب یکدیگر ms06 استحداث کرد. چنانچه ارباب انواع حرف و اصحاب صنوف صناعات مختلف مکاسب و مرابح اشتغال دارند و سوق کبیر هم
~~از مستعمرات و مستحدثات اوست و بر سر راه عراق رباطی بنا فرمود و قری و مزارع و بساتین و حمام و اراضی بران وقف کرد و هنوز آن خیرات مستمر و جاریست و
~~روان او را بروز بروز مستدعی و مستغفر. عاقبت بدایت دولت او بنهایت و اقبال بزوال موصول گشت لکل امر رجل و لکل وقت اجل. مدت
~~بیست و سه سال در سره مملکت سلیمان خطبه و سکه بالقاب و اسماء او مزین و معلی بود. عاقبت در احدی الجمادین من سنة ثلث و عشرین و ستمائه در عوض
~~سریر سلطنت مفرش خاک را بستر و نهالی ساخت. او را در رباط ابش دفن کردند. و بعد ازو اتابک مظفرالدین قتلغ خان ابوبکر بن سعد بن زنگی انار الله
~~برهانه چراغ دوده سلغریان و واسطهٔ‌ قلاده مؤید بتأیید یزدانی و موفق بتوفیق ربانی دیندار شرعپرور. کوکب دولت آن دودمان در عهد او بذروه استعلا
~~پیوست و آفتاب اقبال آن طایفه در نوبت میمونش باوج ارتقا اقتران یافت. پادشاهی مبارکذات نیکواعتقاد بود و بر کمال عاقبتاندیشی و اصابت تدبیر او این
~~نکته دلیلی واضح است که چون پادشاه گیتیستان چنگیز خان بر ملوک و ممالک عالم مالک شد و عالمیان را آثار بأس و سطوت لشکر مغول معلوم گشت، اتابک ابوبکر از سر یکتادلی
PageV01P340A
~~اظهار ایلی و اذعان کرد و تنسوقات و عراضات را در صحبت برادرزاده خود تهمتن به بندگی اوگتای قاآن فرستاد و التزام خراج و اتاوت کرد. قاآن سیورغامیشی را
~~یرلیغ با لقب قتلغ خانی ارزانی داشت و سلطنت ممالک موروث بر وی مقرر فرمود و به میامن همت و حصافت او حافات ملک شیراز از مخافات و آفات این لشکر
~~در مؤتنفات اوقات و مختلفات احداث سلیم و محمی الجوانب ماند. و چون در ms07 مصالح ملک نظر انداخت عمیدالدین اسعد را بموجبات وحشتی که ازو در خاطر داشت او را
~~مؤاخذت فرمود. او را با پسرش تاجالدین محمد در قلعه اشکنوان مقید و محبوس کرد و این رباعی اظهار شفاعت و ضراعت را بحضرت اتابک فرستاد
# ای وارث تاج و ملکت و افسر سعد%~%بخشای خدای را بجان و سر سعد
# بر من که چو نام خویش تا هستم%~%همچون الف ایستادهام بر سر سعد
# فی الجمله فارس
~~کی از دوصد سال باز خراب گشته بود بسبب تاختن و محاربات شبانکاره بآل‌بویه و سلجوق و اولاد کلجه و سلطان غیاثالدین در ایام اتابک ابوبکر چون
~~عروسی بیمن دولت و حسن معدلت او آراسته شد و اکابر و افاضل اقالیم مأمن احرام حریمش بسته داشتند. غنی الظباء عن التکحیل بالکحل. اتابک در سلوک طریقه
~~احتیاط چنان متیقظ بود و وجوه مال‌انگیزی را تا حدی مستحفظ که کلی و جزوی اعمال و اشتغال بعمال و متصرفان و کتبه خود تفویض فرمودی و در وقت استرفاع
~~محاسبات بنظر دقیق بکنه آن بحر عمیق برسیدی و هیچ وزیر و نایب را استقلال و مکنت آن نبودی کی  برا در حضرت بمصلحتی جسارت نمودی و اگرچه از تشرب خمر مجتنب
~~بود در بارگاه او مجلس بزم ساختندی برا ارکان و امرا و بر سبیل خراج رسما بالمسانهه سیهزار دینار زر رکنی که حاصلات محقرترین ولایتی از اعمال شیراز موازی
~~آن بودی هر سال استرضاء حضرت را این مبلغ با اندکمایه عراضه از مروارید و دیگر طرایف با آن ضم می‌فرستادند و شحنگان مغول را قبول کرد و از دوربینی در بیرون
~~شهر مقام داد و معتمدان را بر ایشان گماشت تا از تردد عوام و اغیار متفحص باشند و زود کسی را استطلاع بر احوال ملک میسر نشود و برا این مصلحت کاخ اقامت
~~را در بستان فیروزی که مستغرس اقبال اتابکی بود اختیار کرد و ms08 ارکان دولت را در حوالی آن جای داد و هر روز بهنگام آنک کیخسرو آفتاب بر گوشه تخت افق
~~قدم نهادی باسقاقان و امرا و کبرا و وزرا و اعیان مملکت و کافه متجنده حاضر شدندی و بعد از انتشار بساط سماط با موضع خود رجوع نمودندی. اهالی فارس پهلو آسایش
~~در مهاد امن و امان و بستر عدل و انصاف بپسودند و در نوشین‌خواب خوش بغنودند و از اعداد خیرات جسیمه و امداد صدقات عمیمه یکی آن بود که در ابتنای مدارس
~~و مساجد و معابد و معاهد خیر و استحداث خانات و اسواق در دارالملک و اطراف اعمال رغبتی کامل داشت و بر هر موضعی قری و مزارع و بساتین و طواحین وقف
~~فرمود و اطباء حاذق در دارالشفاها با حدس بقراطی و انفاس مسیحی بگماشت تا در فصول اربعه بر حسب تکیف اخلاط و امزجه بعد از تشخیص امراض و تجربه اعراض
~~و معرفت اسباب و علامات و نبض و تفسره که کلی قانون و ذخیره قانون کلی طب است بجای میآرند و انواع اغذیه و ادویه هر ادویه و معاجین هر اقرصه بر جمله
~~صد و اند بقاع و رقبات متبرک در نفس شیراز و اصقاع که در صدد انهدام و معرض انخرام بود و محل قاذورات و مطرح قارورات آنرا تجدید عمارت کرد و انعام و
~~اصطناع بر زهاد و عباد و صلحا و متصوفه فایض داشتی و جانب ایشانرا بر ائمه و علما و افاضل راجح دانستی و ارباب بلاهت و اصحاب نفوس ساذجه را گفتی اولیا
~~و جلسا حضرت حقاند. نفوس ملکی ایشان از شایبه شعوذه و احتیال خالی است و از خداوندان ذکا و فطنت مستشعر بودی و فضول دانستی برجمله از اشخاص رقبات
~~خیر آنچه امروز معمور و مزین است و مراسم درو وعظ و اخایر املاک که در سلک وقفیت کشیده هنوز زیادت از سیهزار دینار رایج در سالی ms09 ارتفاع آنست
~~با وجود تغلب و تعدی بیگانگان و فساد تصرف متعلقان از خزاین و اخایر ذخایر خود قلعهٔ‌ سپید مشحون داشته بود و مستحفظان امین و کوتوالان برانجا
~~گماشته. چه آنرا پیش حوادث و وقایع روزگار موئلی مکین و معقلی حصین میشمرد. راهی برو از جاده مور باریکتر بقدر آنک یک سوار را مجال و مجاز تواند بود و بالاء قلعه زمینی
~~مسطح مستطیل بقدر یک فرسنگ زراعت و فلاحت و منابت اشجار و انواع فواکه و ثمارست. در سالی کی تعداد اشجار مثمره آنجا کردند چهارهزار و چهارصد و
~~چهل و چهار درخت انجیر در شمار آمد و با این وسایل آبی صافیتر از روان عاقل بر فرق قله جاری وسایل و آسیای بدان آب دایر و از تیغ کوه باز بطرف وادی
~~منحدر چنانک صوت تحدر آن از اصطکاک رعد بهاری خبر میدهد. هر سال از ارتفاع نفس قلعه و نواحی نوبندجان غلات نو نقل بمحارز قلعه رفتی و آنچه محروز
~~بودی بر لشکریان در عوض نانپاره قسمت و امروز در اقلیم چهارم محصنه بدین حصانت و متانت اگر گویند باور مدار.
# گر نیست باورت ز من اینک برو ببین
# و بیرون از طرف شمالی سرای چون اریکه خلد و روضه نعیم ساخته بود و صبوحآباد نام نهاده برای برادر خود سلغرشاه و او درانجا بدیدار شاهدان
~~و آواز خنیاگران راضی شده. مجلس او دایما بنوشانوش ساقی و شعاع چهرهٔ‌ ترکان ایلاقی آراسته بود. اتابک از جانب او ناایمن بود و نظر اهتمام و اشفاق اخوت
~~بر حال او نمیداشت. محقر ولایتی که حاصلات آن بسیم مطربان و جایزه شعرا و ریاحین مجلس را وافی نبودی چون بدادی. ماه و سال برنیامده بتکدیر و تعییر صرف
~~بودی. روزی اتابک در مجلس نشسته بود و مطربان در پردهسازی و رودنوازی آمده از سلغرشاه حسب حال درخواست کرد بر بدیهه گفت
# گر من چو تو بخت همنشین داشتمی%~%با ms10 بخل همیشه سر بکین داشتمی
# زین سان که توی و تو مرا میداری%~%گر من بدمی تو را چنین داشتمی
# بعد از مدتی در عوض اسعاف مطلوب و انجاز موعود او را سمی ناقع تجریع فرمود و بگذشت
# بس بلبل باغ طرف پاک نهاد%~%کایام ورا چو خار در خاشاک نهاد
# ای بس صدف در معانی که فلک%~%بر گوشه صندوقچه خاک نهاد
# و از فتوح که در زمان دولتش میسر شد و ایام بدان مبشر گشت فتح جزایر و سواحل جزیره
PageV01P340B
~~قیس و بحرین و عمان و قطیف و لحسا و اندراوی بود و در بعضی بلاد هند بالقاب شریفش خطبه کردند و جزیره قیس در عهد ملک تورانشاه بن عمادالدوله که آخر ملوک
~~دیالم بود و مملکت فارس و کرمان در قبضه تصرف او قایم آنرا فرضه سواحل ساخت و چون پادشاه جهان هولاگو خان بمبارکی بماوراءالنهر رسید اتابک سلجوقشاه را با حملی
~~تمام بخدمت حضرت فرستاد تا بکنار جیحون آمویه بشرف بندگی رسید و چون پادشاه از فتح قهستان بازگشت اتابک پسر خود سعد را برسم تهنیت بخدمت پادشاه فرستاد
~~و مصاحب او حملی بزرگ. ترحیب و نواخت یافت و بموجب اجازت و اشارت پادشاه باز وطن مألوف انصراف نمود و چون پادشاه عزم بغداد جزم کرد اتابک لشکر
~~مصاحب محمدشاه برادرزاده خود بخدمت فرستاد و بعد از فتح بغداد خداوندزاده سعد را برسم تهنیت آنجا فرستاد. پادشاه او را نواخته با شرف سیورغامیشی و
~~اعزاز تمام باز فرستاد و درین سال کتبوقا نویان با لشکری مغول بلورستان رفت و بستد و اتابک تکله را بگرفت. آنگاه در مستهل سال دیگر اتابک سعد را با نزل تمام
~~باسم نوا بحضرت هولاگو خان فرستاد و در اثناء مراجعت مرضی نامرضی روی نمود و اتابک در شیراز بیمار شد. چه عمرش در شست هفتاد افتاده بود در پنجم جمادیالآخر سنهٔ‌
~~ثمان و خمسین و ستمائه منشور پادشاهیش بدست فراش ms11 تقدیر طی شد و بهار عمر دی و جام غم انجام کامرانی بی می
# جهان چون من و تو بسیار دید%~%نخواهد همی با کسی آرمید
# تا کی آرد و برد و تا چند بناز پرورد و در نیاز بشکرد
# جهانا چه بدمهر و بدگوهری%~%که خود پرورانی و خود بشکری
# او را از آن تخت شاهانه اگرچه از عاج بود ازعاج کردند.
~~سی و چهار سال و شش ماه و یازده روز پادشاهی کرد و پسرش اتابک سعد از اردو بازگشته بود. از تیمار راه بیمار شد. پدر و پسر از مرض یکدیگر خبر نداشتند. چون بمرحله طبرش از اعمال
~~قم رسید به تب ربع مبتلا بود. مستسقی نیز شد و رعاف پدید آمد. بعد از دوازده روز که خطبه و سکه بنام او مزین و معلا گشت روز یکشنبه هفدهم جمادیالآخر سنهٔ‌ ثمان و خمسین و ستمائه
~~عمرش در آن ممالک بفذلک پیوست. مابین پدر و پسر دوازده روز بود. شصت و هفت سال عمرش بود و در جمادیالآخر سنهٔ‌ ثمان و خمسین بر سه پادشاه خطبه کردند. اول بنام اتابک
~~ابوبکر دوم بنام سعد سئوم بنام محمد بن سعد. طلوع آفتاب دولتش هنوز اوج کمال و صفا طولالنهار نادیده در عقدهٔ‌ تقدیر مبتلا کسوف شد.
# افسوس ز عیش تنگ و تشویش فراخ%~%آه از امل دراز و کوتاهی عمر
# زمانه میگفت
# شکوه مملکت و سلطنت اگرچه خوش است%~%چه پنج روزه چه صد ساله چون بباید مرد
# خزانهٔ‌ در و زر بس لطیف و محبوبست%~%ولی چه سود که با خویشتن نشاید برد
# تابوت او بمدرسهٔ‌ عضدی شیراز که مستحدث ترکان بود نقل کردند. ازو پسری محمد نام و دو دختر ابش و سلغور
~~خلف ماندند و محمد هنوز در منزل صبی بود. او را بر تخت مملکت نشاندند مادرش ترکان خواهر علاءالدوله اتابک یزد زنی رای زن با فطنت و فن بود بنظم ملک و مصالح ms12 پادشاهی قیام نمود
~~و رعاة و رعیت را در کنف رفاهیت بداشت و اطراف بر و بحر را بدین صیغت از ضیعت و اتلاف مأمون و مصون گردانید و در صحبت ایلچیان تنسوقات و خدمات ببندگی هولاگو خان
~~فرستاد و اظهار اخلاص و طاعتداری کرد. از حضرت ایلخانی ایلچیان بر حکومت و سلطنت پسرش اتابک محمد یرلیغ صدق آوردند. اهالی شیراز ترکان را بشامت مقدم منسوب
~~گردانیدند یعنی بعد از آنک اتابک ابوبکر او را جهة پسر خود سعد خطبه کرد امداد نوائب متتابع شد و غراب البین نکبات متجاوب و نیز شمسالدین میاق که از جمله خواص غلمان و اتراک
~~ممالیک اتابک سعد بمزید دربت و قربت معروف و موصوف بود نائب ملک او شد و اهالی شیراز بغلبهٔ‌ الظن یخطی ویصیب او را بخیانت با حریم حرمت مالک رقاب متهم
~~گردانیدند که با هم درساخته‌اند و این حکایت افسانهٔ‌ زبانها شد و ترانهٔ‌ مجلسها گشت و در ذیالحجهٔ‌ سنهٔ‌ سبع و خمسین و ستمائه امیر التاجو برای ضبط و یاسامیشی بشیراز آمد
~~و بیبی سلغر را باتابک محمدشاه داد و خواهر محمدشاه ابش خاتون هولاگو خان بپسر خود منگوتیمور داد و مملکت بصره بر سبیل کابین بوی هدیه داد و در ربیعالاول سنهٔ‌ ثمان و خمسین
~~امیر التاجو با اردو مراجعت نمود. چون مدت دو سال و هفت ماه از عهد دولت اتابک محمد در سرعت ارتحال و انتقال
# روزی بشب و شبی بروزی پیوست
# بسبب سقطه از بام قصر هنوز
~~از شجرهٔ‌ سلطنت ثمرهٔ‌ نچیده و از شربت کام جامی نچشیده از منهل فانی بمنزل باقی نقل کرد و غنچهٔ‌ جوانیش از گلبن ایام ناشکفته فرو ریخت وذلک فی شهور سنة تسع و خمسین و ستمائه
~~نوباوهٔ‌ عمرش بسموم هموم فنا پژمریده شد.
# گل صبحدمی به خود برآشفت و بریخت%~%با باد صبا حکایتی گفت و بریخت
# بدعهدی عمر بین که گل در ده روز%~%سر ms13 بر زد و غنچه کرد و بشکفت و بریخت
# ترکان در کشاکش محنت فراق جفت نالهٔ‌ زار شد. بعد از تقدیم همگنان بران قرار گرفت که محمدشاه پسر سلغرشاه پادشاه باشد و مالک بر رهی و گاه. برین اندیشه پای بر سر ملک نهاد و دست
~~احکام نقض و ابرام برگشاد و عساکر و خزاین در عقد ضبط آورد و او در صولت و فرزانگی همتا نداشت. در واقعهٔ‌ بغداد ملازم بندگی هولاگو خان بود. مردانگیها نموده. درین وقت
~~که وارث مملکت گشت تهتک و انهماک پیش گرفت و بلهو و لغو و سرب سرور و شرب خمور و استمتاع از بتان سیماندام مشغول گشت. فوجی از چماقداران بخت برگشته و جمعی از عصاة
~~سپاه سرگشته برو جمع شدند و چون دیو در تن او رفتند و او را بر ارتکاب قبایح و فضایح اغرا و اغوا دادند. درین حال برادرش سلجوقشاه محبوس قلعه بود. تخلیص خود را شفاعت
~~نامهٔ‌ که این رباعی درو مندرج است نوشت
# درد و غم و بند من دران می دارد%~%عیش و طرب تو سرفرازی دارد
# بر هر دو مکن تکیه که دوران فلک%~%در پرده هزار گونه بازی دارد
# او در جواب عشوهٔ‌ نوشت و بعیش و نشاط مشغول و مشعوف شد و اگرچه سلغور دختر ترکان را در حباله نکاح آورده بود بگفتار ترکان التفاتی نمیفرمود. از اردو حکم
~~یرلیغ رسید که محمدشاه و سلغور بحضرت حاضر شوند تا بحضور و مشورت ایشان ضبط و تنسیق مملکت فارس کرده شود. محمدشاه در توجه بجانب اردو تکاسل و تغافل
~~مینمود و اهمال و امهال میکرد. ترکان از محمدشاه و حرکات او ملول شد. با امراء شول و تراکمه بمؤاخذت او مواضعه کرد تا منتهز فرصت شدند. چون اتابک محمدشاه
~~بحرم درآمد جمعی از مکابین کمین بیرون آمدند و او را مقید کردند. این مثل صادقست که از دشمن صدق و صفا و از ms14 ترک حلم و حیا و از زن عهد و وفا چشم نتوان داشت. بعد ما که هشت
~~ماه پادشاهی کرد روز آدینه دهم ماه رمضان در خانه مسکین و اسیر شد او را با صحبت معتمدان بحضرت ایلخان فرستادند و عرضه داشت که او لایق ملکداری نیست
PageV01P341A
~~بقتل بی‌گناهان اقدام مینماید و از تهتک و تهور او تخریب دیار و اطراف و تعذیب اذناب و اشراف اقتضا میکند. این سخن موقعی بلیغ یافت. مدت پادشاهی او چندان بود که ابلق
~~گردون بر عرصه دوران چهل نوبت نعل هلال بینداخت. ترکان چون بدین اغلوطه محمدشاه را مانند کودکان بازیچه داد در شهر آذینها فرمود بستن و ندا دردادن که
~~پادشاه سلجوق است. امراء شول را با بعضی خواص بصوب قلعه روان کرد که وصول ایشان و خلاص سلجوق شاه از موضع اعتقال متقارن افتاد. بیمجال قیل و قال
~~و احتیاج بمقارعت و اقتتال بشارت سلطنت بدادند و در رکاب او مقر دولت شتافتند. چون بر سریر حکومت تمکن یافت منظری خوب و جمالی محبوب داشت. مادرش از نژاد آل‌سلجوق بود و از محمدشاه بسال بزرگتر. اهالی شیراز بسلطنت او هرچند درنگی نیافت مستبشر شدند. در مبداء جلوس جمعی که خار
~~]...[ میدانست از امرا از میانه برداشت و خلیع العذار بخبط عشوا و نهب و تاراج و تهتک موسوم شد و ترکانرا عقد تزویج بست تا بیش گرد فتنهانگیزی نگردد و خزاین
~~]...[ را تصرف نمود. چون تجاویف دماغ او از باده ممتلی شدی بعقاب و عقال هرکس اشارت کردی. شبی بر گوشهٔ‌ مجلس نشسته بود ناگاه خیال ترکان دامن
~~]...[ بدست استیلا محکم فروگرفته و اندیشهٔ‌ ملامت لائمان گریبان جانرا تاب داد و اگرچه مشعوف جمال و مشغوف وصال و خال او بود از مولدان غلمان نظر
~~]...[ قوی‌هیکل انداخت که در صف النعال خدم ایستاده بود با چهرهٔ‌ چون دود قیراندود و قامتی چون شب مشتاقان دراز چشمی دشمنرویتر از ms15 دیدهٔ‌ رقیب و
~~]...[ هولناکتر از هجران محب و حبیب. او را اشارت فرمود که او سر او بردار و پیش من آر بفرمان شاه آن دیو سیاه ماه پریرخسار را بیتحاشی بگرفت و
~~]...[ ببرید و در طشتی زرین پیش شاه آورد. دو دانه گوهر خوشاب که بهاء هریکی خراج مصر و شام در گوش داشت سلجوقشاه هر دو گوش با گوشوار جدا
~~]...[ و پیش مطربهٔ‌ مجلس انداخت. مثلی است که از سر بریده آواز و مرغ پریده باز نیاید. دران وقت اغل‌بگ و قتلغ بیتکچی از حکم فرمان هولاگو خان بر ممالک شیراز
~~باسقاق بودند. روز دیگر چون قضیه نامرضیه فاش و فاتحهٔ‌ ابواب استیحاش شد امرا برین حرکت انکار کردند. چون باسقاقان بخدمت آمدند ایشانرا توهمی
~~افتاد کی سلجوقشاه قصدی خواهد پیوست. بیاجازت بر مراکب سوار گشتند و متوجه اردو شدند. سلجوقشاه را از رفتن امرا خبر شد از طیش و خفت که با ندامت و شامت
~~همزادند بیسلاح و سلب گرزی زرین بر دست بر جنیبت درگاه یک سواره از عقب شحنگان برکض الخیل براند. برون شهر به اغلبگ رسید. اغلبگ خواست که تیغ آبگون
~~مسلول گرداند. از روعت و دهشت دستش بعقال تحیر مشکول ماند. سلجوقشاه بدان گرز یک زخم چنان بر خمه سر او زد که نقش چهرهٔ‌ او از لوح وجود پاک کرد و
~~روح را بخازن ارواح سپرد. مواکب و جنائب بر اثر برسید. اشارت راند تا لشکر هم از سر پای و عوامالناس از هرجای با سنگ فلاخن و قارورات نفط و آتش گرد
~~مساکن ایشان درآمدند و خانها را چون جگر مصیبتزدگان بسوختند و مناط سقوف آن ابنیه با بساط اغبر زمین موازی کردند و بدان خانها خود بل دودمان عالمی
~~بر باد دادند و قتلغ بیتکچی را بر عقب نوکر بفرستاد و خدم و حشم را از زن و فرزند رضیع و فطیم صحیح و سقیم صبیح و قبیح بر ms16 تیغ گذرانیدند. در سیاق این حال شمسالدین
~~میاق گریخته عازم بندگی حضرت شد و استعصاء سلجوق و قتل گماشتگان پادشاه در شنیعترین صورتی عرضه داشت. محمدشاه دران چند روز بسیورغامیشی و
~~اجازت ازطرف مخصوص شده بود. از اثر این خبر او را بیاسا رسانیدند و حکم نافذ شد که امیر التاجو و تیمور با یک تومان لشکر مغول بشیراز آیند و آتش فتنه سلجوقی را
~~که موقد آن باد نخوت و عجب بوده بآب تیغ که سکون‌بخش نایرهٔ‌ فتنه است فرونشانند و از اصفهان و یزد و لور و کرمان مدد ]...[ التاجو باصفهان رسید انتهاج طریقه
~~حزم را پیش سلجوق فرستاد و پیغام داد که ما بحکم پادشاه با لشکری انبوه که اجزا کوه از شکوه ایشان در زلازل و ]... [افتد عزم آن دیار داریم. اگر در بادرهٔ‌
~~سهو و نسیان یا نادرهٔ‌ تیه و طغیان اعتراف میکند و از غایلة یخربون بیوتهم بأیدهم وأیدی المؤمنین اجتناب میکند تا از حضرت
~~ایلخانی خلعت عفو و استعطاف استعطا کنیم والا فقد اعتذر من انذر ایلچی بعد از تبلیغ نکالی بلیغ یافت. از اطراف لشکر جمع کرد. التاجو با سلطان کرمان و علاءالدوله
~~اتابک یزد از آوازه وصول او سلجوقشاه با خزانه و لشکر حاضر بطرف خورشیف بیرون رفت و چند روزی آنجا توقف نمود. فزعان و ترسان و از باد خبر پرسان شحنه را
~~بداعیه توهمی بکشت و خادمی را بشحنگی موسوم فرمود و جهازات را مهیا داشت یعنی اگر از مقاومت عاجز آید بجهازات بر روی آب عبره کند و خود را بطرفی اندازد. خود
~~تمامت اهواء لشکریان پیش از مصارعه و مقارعه اختلاف یافت. چه دانستند که چشمهٔ‌ خورشید را بگل نتوان اندود و شوامخ جبال را بناخن نتوان کند. هر آینه
~~هرکرا آیینه بخت تیره و دیده امید خیره شد خیرخیر بمقناطیس جهل تیغ بلا را بخود کشد. چون التاجو با لشکر فرا رسیدند امیر مقربالدین مسعود ms17 کی بنده خاندان اتابکی
~~بود با قضاة و ولاة و اکابر و مشاهیر و اعیان و معارف فوجی با اعلام و مصاحف و برخی با مطاربه و معازف مراسم استقبال و لوازم انزال رعایت کردند و از سیلاب قهر طوفان ایشان
~~بجودی استیمان پناهیدند و آستین عبودیه باز نوردیدند و دامن خدمت چاک زدند و تزغو و علوفه و علفه لشکریان مرتب و معد داشتند. امیر التاجو ایشان را استمالت داد و لشکر را
~~که برای قتل و غارت آستین برزده و دامن در چیده بودند از تعرض ممنوع فرمود و عازم سواحل شد تا صید رمیده را در دام آورد. سلجوقشاه از خور طبع از خورشیف بر عزم اقتتال
~~کفره از خطه ممالک محروس عنان عزیمت بر یکران مراجعت معطوف گردانید. صباحی که از صدمت لشکر نور سپاه سیاهپوش شام منهزم شد در کازرون ملاقات افتاد. بعد از ترتیب مواقف
~~جدال چون مجلس رزم را از طرفین هنگامه گرم شد صفوف مقابل برگشتند و راه گیر و دار بر گشودند. لشکر مغول چون موج بحار زخار در جوش آمدند و دفعة واحدة حمله آورد. لشکر شول
PageV01P341B
~~و لور در مبداء حال متفرق شدند. سلجوقشاه هرچند در فر و سیت و شجاعت و نیزه‌گزاری دربتی داشت اما روز دولت خود چون لشکر برگشته دید و شب محنت مانند طلایه نکبت
~~معاینه لحظهٔ‌ با خواص ترکان و ممالیک سلجوقی تگ و پویی میکرد و بیکلیک از وجوه خواص سلجوقی دران روز شجاعتی نمود کی روان رستم دستان و بیژن گیو بر وی آیت و
~~إن یکاد خواندن گرفت. ناگاه مرکوب سلجوقشاه چون اندیشهٔ‌ او خطا کرد. یکی از غلامان پیاده گشت و او را برنشاند. چون سوار گشت با بیکلیک و اعوان عنان برتافت
~~و پناه با محاصرهٔ‌ مسجد و تحصن بحصن جوار مرقد  شیخ الاولیاء قدسالله روحه برد. درها بربستند و از اندرون و بیرون تیر و سنگ چون ms18 تگرگ ریزان گشت. مغولان برمدار
~~مسجد حلقه‌کردار ایستاده و غریو و استغاثت مومن و مشرک در یکدیگر پیوسته. سلجوقشاه ببالین مرقد آمد و بیک صدمت صندوق تربت را بشکست و دور انداخت
~~و گفت شیخا کار بتنگ آمد و نام بننگ بدل شد هنگام معونت و مددست. روایت است که شیخ اجازت داده تا هرگاه در کازرون حادثهٔ‌ نازل شود و کاری هائل روی نماید سبک
~~سنگ تربت را از جای بردارید تا همت شیخ دافع آن واقعه گردد. روان شیخ دران روز بموافقت قضا مددی نکرد. بیکلیک از اقران مستثنی بود با سلجوقشاه گفت ضیق
~~مجال و غدر رجال چون عذر فرار ظاهر گشت زیادت ازین توقف مصلحت نیست. من بنده متعهد میشوم که با چند سوار از تیار بحار محنت خود را بسلامت بر ساحل سلامت ]...[
~~باری چون عروس مملکت را تطلیقات ثلث در عوض کابین خواهی داد بر جان عزیز کی موهبتی نفیس است چاره تکبیر نتوان زد. سلجوقشاه را اجل موعود رسیده بود ]...[
~~اگر خود را وجه خلاص توانی اندیشید اجازتست. بیکلیک و پسرش با چند معدود از خزانه عقود جواهر و نقود آنچه لایق حمل بود برداشتند. ناگاه چون نهنگان ]...[
~~جراحت‌یافته برون تاختند. علاءالدوله با لشکر بر اثر او روان شد. بیکلیک آواز داد کی در چنین روزی مردانرا از راه آسان باز نتوان گردانید بازگرد و بباد هوس
~~تمنی منمای و بقدم خود مصاف قضا بد مشو علاءالدوله سفاهت که لایق شرف و نباهت نباشد آغاز کرد و گفت صید از کمند شیران جان کجا برد و بغاثالطیور از چنگال
~~قهر بازی ببازی بازی بیرون نرود. بیکلیک در جواب یک چوبه تیر که پیکانش مسموم بود از شست گشاد داد بر دستش آمد و حقیقت جوابی چنان مسکت بود که تا روز نشور خاصیت نطق
~~از وی زایل گردانید. بازگشت در راه جیب حیاتش چاک شد و بدان زخم هلاک شد. بیکلیک ms19 در کنف شهامت بسلامت مال و جان ببرد. ببصره رسید و از آنجا ببلاد مصر پیوست و تا آخر
~~مرحب و مکرم زندگانی گذاشت. چون عمر هست جاه و تمول کجا رود و لشکر مغول قوت کردند و در مسجد آمدند و متحصنانرا از ترکان سلجوقی و اهالی کازرون بیکبار بدرجهٔ‌ شهادت
~~رسانیدند چنانک امروز چاهی که در جوار رباطست مدفن شهداست و سلجوقشاه را گرفته بیرون آوردند و دژبانان قلعه سپید روز روشن را پیش جهانبین او سیاه کردند
~~و آفتاب عمرش بزوال کسوف رسانیدند و مدت مملکت شش ماههٔ‌ او بگذشت. چون روز دی و همچون شب دوش وذلک فی شهور سنة اثنی و ستین و ستمائه کار روزگار عجول
~~این است و گردش گردون برین که کلاه از فرق این میرباید و بر تارک آن مینهد و هوشمند و خردمند چگونه در تنفیذ عزمات جلیل و دقیق طرف احتیاط و تصون فروگذارد
~~تا در عاجل سغبهٔ‌ مرحمت دوست و سخرهٔ‌ شماتت دشمن گردد و در اجل از اکتساب ذکر جمیل و نیل مغفرت جزیل محروم ماند نعوذ بالله من سوء قضائه
# به پشت نهنگان گذشتن براب%~%به آید که در کار کردن شتاب
# اما خود کدام پادشاه صاحب دولت و ملوک نافذ ایالت با اتساع عرصهٔ‌ مملکت و جمعیت اسباب حشمت در مدة خروج پادشاه گیتیستان
~~چنگیز خان و اوروغ او دم مخالفه و طغیان و مجاهره و عصیان زد که دولت روزافزون و طالع همایون ایشان او را ذلیل و حقیر نگردانید و لشکر تتار دمار از دیار ]...[
~~او برنیاورد. پس مطاوعت و انقیاد و ترک مکاشرت و عناد برای امن و امان و سلامت جان و اعوان سمت وجوب دارد. چون سلجوق را بیاسا رسانیدند از دودهٔ‌ دولتیار و
~~جرثومهٔ‌ اقبال‌آثار سلغریان بجز اتابک ابش و سلغم دختران اتابک سعد کسی که وارث مملکت شدی نبود. سکه و خطبه بنام اتابک ابش مزین و ms20 معلی گشت در سنة اثنتین و
~~ستین و ستمائه. لشکر چون از کار سلجوقشاه فارغ شدند دمور نوکر التاجو گفت شیراز را قتل عام باید کرد تا باز بر تمرد و عصیان اقدام ننماید. التاجو بدان رضا نداد
~~یاغی مجازات افتعال یافت چگونه ملکی چنین بی یرلیغ پادشاه تخریب توان کرد. پس مردم را شرایط تأمین و استمالت بجای آورد. باسقاق نصب کرد و میاق را که ملتزم سمت
~~عقوق و ناسی سوابق حقوق گشته بیاسا رسانید و لشکر اطراف را اجازت انصراف داد و مشاهیر اکابر و وزرا و جماهیر امرا و کبرا عزم توجه بندگی حضرت کرد. بر جمله
~~نوبت دولت خاندان سلغری بابش منتهی و منقطع شد و مملکت فارس که عرضی منیع طویل و ناحیهٔ‌ بسیط عریض است و ولایتها آبادان و قلعهاء حصین و کوهها متین بیکلفت
~~و مشقتی در قبضهٔ‌ تصرف و پنجهٔ‌ تملک پادشاهان مغول آمد و ازان تاریخ دست زده و پای مال بیگانگان شد و تا غایت در دست تجاذب اطماع طماع و احکام حکام مختلف
~~دست بدست محدود و آن رتق زیادت فتق میگردد. بر جمله دولت سلغری باندک باد مخالف کنخل منقعر از بیخ دولت برآمد و آن نور آتش یکسر منطفی شد و آن ضوء
~~و ضیاء مختفی گشت اما کدام دولتخانه است که نچنین است یا نه چنین خواهد بود و در مرثیهٔ‌ سلغریان مجد همگر راست که بلبل مدحتسرای و طوطی شکرخای آن خاندان بود
# کجاست مملکت سلغری که غیرت برد%~%برو ممالک سامان و دولت ساسان
# چنان ز بیخ برآمد درخت آن دولت%~%که در خیال نیاید بخواب سایهٔ‌ آن
# نه قلعه ماند و نه گنج نه تخت ماند و نه تاج%~%نه اصل ماند و نه نسل باز ماند و نه جان
# خروش کوس نمیغرد از در و دهلیز%~%فغان نای نمیآید از سر میدان
# نماند ازان همه آثار نیک بوی و اثر%~% نماند ms21 ازان همه کردار خوب نام و نشان
# هزار چشم بباید مرا کی خون گرید%~% بران شهان نکو سیرت نکو سامان
# تمام شد تاریخ سلغریان ملک فارس بحمد الله وحسن توفیقه والحمد
~~لله رب العالمین والصلوة والسلام علی رسوله محمد وآله وصحبه
PageV01P342A ms22